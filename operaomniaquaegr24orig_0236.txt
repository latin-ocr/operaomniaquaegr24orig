224 Pam Dmnms Huni-11

deinde dicere Origenem ait, frustra se fuisse ab ecclesia
dejectum, nec vicem maledictis referre velle, seque iis
usquc adeo abstinere solere, ut Candidus Valentiniani
dogmatis sectator occasionem inde nactus sit accusandi
sui, quod diabolum ejus esse naturae dixerit, quae salu-
tem consequi possit. Tum initium epistolae a Rufino
praetermissum, Hieronymus exhibet a se conversum. Ru-
fino certe parum hic aequus est Hieronymus. Cur enim
cum adulteratos Origenis libros vellet ostendere, epistolae
partem a proposito alienam descripsisset? Ex epistola,
quam ad Patrem Christianae·fidei caussa supplicio desti-
natum etiam tum puer scripsit Origenes, verba aliquot
repetit Eusebius libr. VI. Histor. cap. 2. Capite vero
decimo nono prolixius recitat fragmentum epistolae, quam
purgandi sui gratia adversus eos conscripsit, qui nimium
ejus in Graecorum disciplinas studium damnabant. De-
nique Georgius cedrenus, in Severo, epistolae cujusdam
origenis partem dat, in qua acriter ab Ambrosio ad inter-
pretandas Scripturas, ac nimis quam par esset urgeri se
conqueritur. Eandem ex Cedreno decerptam repraesentat
Suidas. Ex epistola Origenis ad Photium et Andream
presbyteros particulam proferunt Catenae veteres in Deu-
ter. 16, 20. Verum ἔ) parum est auctoritatis in Catenis,
ut diximus alibi: et quoad aliunde accedat fides, fragmen-
tum hoc suspectum-esto,

Vll. Liber de Oratione hortatu Ambrosii et Tatianae
lucubratus est. Hunc nos e manu scripto Codice Biblio-

¹) Recte monet vir doctissimus, Montefaleonius noster,
Bibliothecae Coislinianae pag. 41., Origenem mendose
positum fuisse pro Severo, cujus memoratur epistola ad
Photium et Andream, presbyteros, in Cod. 8. ejusdem
Bibliothecae coislinianae pagx 44. Quam ob rem ab
hocce supposititio fragmento inter genuina Origenis opera
publicando abstinuimus. R.

