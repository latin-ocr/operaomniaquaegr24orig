PRO officim Anmom'mo. 273

prorsus cum Pamphilo et Eusebio Origenem defendendi
rationem secutum esse. Numquid vero Arianus fuit Apo-
logista? Nihil minus. Nam ipse Photius, qui alioqui ple-
rosque Origenis errores illi tribuit, diserte dicit, quod
περὶ τῆς ἁγίας Τριάὸος οὐδὲν τῶν ἐσφαλμένων λέγει.
Quomodo autem Origenem defendit auctor? Φησὶ δὲ,
inquit Photius, καὶ περὶ τοῦ Ὠριγένους μηδὲν αὐτὸν
κατᾱ δόξαν ἐσφάλθαι περὶ τῆς Τριάὸος. Ait mox Pho·
tius, scriptorem illum quindecim capita Origeni objecta,
quorum tria prima, decimum tertium et ultimum ad ar-
ticulum de Trinitate pertinent, probasse διαβολὰς εἶναι,
ἐκ τῶν τοῦ αὐτοῦ ἐκείνου συγγραμμάτων ποιούμενον
τοὺς ἐλέγχους. Eandem plane rationem ae methodum
servat Apologia sub Pamphili nomine a Rufino edita.
Sane ex his illud saltem efficitur, a Graeco scriptore ve-
teri, qui in articulo de S. Trinitate‚ vel Photio judice,
Catholicus fuit, allata fuisse ex ipsis Origenis scriptis,
prout tum Graece exstarent, testimonia, quae catholicum
pariter fuisse in eodem articulo Origenem ostenderent,
atque hoc secisse auctorem illum Pamphili martyris et
Eusehii exemplo, eorumque vestigiis insistentem.« III. Ve-
risimile non cst, jam tum ad Arianam haeresin defecisse
Eusebium, cum in gratiam Origenis scriberet. Quis enim
credat, si jam turn suisset Arianus, id se sibi probandum
suscepisse ab Origene statui, quod »aequalis sit Trinitas:
quod non purus homo, sed divinae naturae sit Christus:
quod extra ullum initium sit generatio Filii Dei: quod
non sit Pater antequam Filius, scd coaeternus sit Filius
Patri: quod non per prolationem natus sit Filius: quod
inseparabilis sit a Patre: quod eadem sit inconvertibilitas
Patris, et Filii, et Spiritus sancti: quod sicut Pater no-
vit initia omnium et fines, sic et Filius, sic et Spiritus
sanctus: quod ex Deo Patre natus sit Filius, ac unius et
ejusdem cum Patre substantiae: alienus vero :s substan-

tiis creaturarum,« etc„ quae e diametro haeresi Arianae

Oaiossms OPERA. Tom. XXIV. 18

