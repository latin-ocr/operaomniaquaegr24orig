ORIGENIANORUM Lmen ΙΙΙ. 223

Vl. Ex epistolis Origenis duas omnino integras, et
nulla sui portione truncatas, quasdam ex parte duntaxat
superstites habemus. Integra superest epistola ad Julium
Africanum, qua doctissimo illi viro, susannae historiam,
quae iu Danielis libro legitur, adulterinam suspicanti,
ipsiusque per epistolam roganti sententiam erudite re-
spondit, suamque narrationi huic auctoritatem asseruit.
Plurima utriusque circumferuntur Graeca manu exarata
exemplaria; quorum unum a se descriptum ad me trans-
misit Emericus Bigotius, singulari vir eruditione: et¹)
nos aliquando, cum Deo, ambas inter Syntagmata vulga-
bimus. Integra quoque est epistola, qua constat decimum
tertium Philocaliae caput, quaque Gregorium Thauma-
turgum ad sacrarum literarum studium Origenes adhor-
tatur. Rufinus in libello de Adulteratione librorum Ori·
genis, recitat partem epistolae, quam patria depulsus ad
amicos Alexandrinos Adamantius scripsit, in qua falso
jactare adversarios queritur, persuasum esse sibi, futurum
ut salutem diabolus aliquando consequatur3 addit Haere-
ticum quendam disputationis secum habitae Acta adulte-
rasse; et se Actorum misisse Codicem, unde corruptor
falsitatis argueretur3 alium item Haereticum, qui congredi
secum detrectaverat, salsam disceptationis historiam man-
dasse literis, et passim vulgasse, sed vanitatis tandem et
impudentiae fuisse a se convictum. Hieronymus vero
libr. ll. Apolog. advers. Rufin. cap. 5. hanc ipsam epi-
stolam parum fideliter aRufino conversam caussatur, dis-
simulasse quippe ipsum ab Origene lacerari Demetrium
Alexandrinum episcopum, et totius orbis episcopos ac

clericos, a quibus ecclesiae communione fuerat prohibitus;

¹) Nunquam duas has epistolas vulgavit Huetius, sed
ambae repertae sunt in ejus scriptis Mss., quae RR. ΡΡ.

Jesuitan: sancti Ludovici parisiensis benigne nobiscum
communicarunt. R.

