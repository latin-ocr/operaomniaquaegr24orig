152 Pzrm omnus Huzru

laborem hunc susceptum a se declarat in Prologo his
Homiliis praefixo. Tangendus hic obiter Erasmus, qui in
Censura super his Homssiis, criticae suae nimium per-
mittit, earumque auctorem, et interpretem, dubios facit:
»Nec ipse, inquit, qui praefatur, profitetur se has Homi-
lias simpliciter vertisse, ut habebantur apud Graecos, nec
illic exprimit nomen auctoris,« Verum quidem; at me-
minisse debuerat Erasmus, auctorum nomina Operum
initiis praescribi solere, ac proinde praefantem Rufinum
necesse non habuisse profiteri, has Homilias se ex Ori-
gene vertisse, cum id titulus clamaret; Futilius etiam est
argumentum petitum ex Peren-itione, in qua nomen au-
ctoris non expressit. Agebat Vde Operibus Origenis a se
interpretatis; Origenem ipsum nominaverat3 Homiliarum
ipsius in Genesin, Exodum‚ et Leviticum mentionem fe-
cerat. Addit deinde: »Nam illa, quae in Jesu Nave, et
in Judicum librum, et in trigesimum sextum, et in tri·
gesimum septimum, et trigesimum octavum Psalmum
scripsimus, simpliciter expressimus ut invenimus.« Facile
sane intelligitur, haec quoque Opera, itidem ut proxime
commemorata, Origenis esse, cujus nomen ad singula ap-
ponere superssuum fuisset et molestum. Quod si haec
origeniani nominis praetermissio dubium auctorem facit,
cur «lc auctore Homiliarum in psalmos dubitavit Erasmus,
de auctore Homiliarum in librum Judicum neutiquam
dubitavit? Par enim erat utrobique ratio. Eodem modo
‹le auctore interpretationis ratiocinamur. Quaenam enim
haec est ἀποκλήρωσις, reliquarum Homiliarum in Pero-
rationc. memoratarum interpretationem tribuere Rufino;
lianc vero illi, earum itidem ut aliarum interpretem se
profitenti abjudicare? Magni profecto et excellentis in-
genii vir fuit Erasmus, sed praecipitis judicii. Hanc tamen
ejus censuram sequuntur Magdebwgenses, sequitur et Ro-
bertus Cocus Anglus; eamque hoc fulcit argumento:

»Quod in diversis textibus explicandis, quomodo Latine,

