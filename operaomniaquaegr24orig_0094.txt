82 Pam-m Dmums Hue‘rn

tifex mentis facultas fingit, sic tanquam Dei effata sibi
aliisque proponere promta et facilis. Minime autem ex
laudata in septima synodo scriptionis illius Moschi par-
ticula totum opus existimandum censeo: multis alioquin
damnosis lucubrationibus plena usque-quaque adjungenda
esset fides, quorum selectum aliquem, si sorte, locum sy—
nodus aliqua usurpaverit. Vigebat ea tempestate Joannes
Grammaticus, cognomento Philoponus, Alexandrinus, lite-
ris exquisitis apprime eruditus: sed propter Catholicae
fidei contraria dogmata inter haereticos relatus3 nam Tri-
theitarum parens fuit, et juxta Origenem corporum resur-
rectionem infitiatus est, scripto in id argumentum Opere,
quo Patrum auctoritatem ludibrio habuit; sed a Theodo-
sio monacho, Conone, Eugeuio, et Themistio luculenter
refutatus ¹) est.

X. At Theodorus Ascidas, Origenistarum et Ace-
phalorum, sive Monophysitarum columen, cum Origenem
ab episcopis Iustiniani opera reprobatum aegre ferret,
Theodorum Mopsuestiae episcopum, Origeniano nomini,
dum viveret, infensum, et multis adversus eum editis
Opusculis celebrem oppugnandum sibi, et anathematis
subjiciendum proposuit, ob id maxime, quod a Chalce-
donensi synodo suerat laudatus. Imperatori itaque Con-
cilii hujus auctoritatem adversus Acephalos scriptis de-
fendenti, favore Theodorae augustae suggerit, frustra scri-
bendi laborem ab eo suscipi, qui posset Acephalos ad
suam communionem compendio revocare, si Theodorus
Mopsuestenus, et lbae Edesseni ad Marin Persam epistola,
utpote Nestorii lue contaminata, et Theodoreti castiga-
tiones adversus duodecim Cyrilli Capitula sive anathema!
tismos totidem Nestorii Anathematismis oppositos damua-
rentur; his quippe Acephalorum cum Catholicis co‘ncor-

diam maxime retardari.

 

¹) Desunt in ed. Huetii altera verba.- refutatus est.

