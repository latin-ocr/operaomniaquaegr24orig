Omenmmoaum Lmen 111. 109

manus inserentium. ld ipso etiamnum vivo attentarunt
nonnulli. Ausi sunt idem postmodum Ariani, horumque
demum corruptorum audaciam Rufinus lib. de adulterat.
libror. Origenis coarguit. Verum non alium quemquam
Origeni tantum perfidia sua et temeritate nocuisse quam
Rufinum ipsum, merito affirmare possum. Nam ejus scripta
interpretans, ita additamentis et detractionibus vexavit et
corrupit, ut Origenem in Origene desideres. Acceptum
huie quidem refert Adamantius, quod opera ipsius a La-
tinis bominibus intellectus et usurpatus est; et quod con-
sumtis exemplaribus Graecis in Romanis interpretationibus
quodammodo revixit. Verum iisdem expositionibus cum
ignari Graecae linguae homines acquiescerent, neglecti
fere Codices Graeci perierunt, adeo ut bona Graeca pes-
simis Latinis commutata sint. Quotquot¹) ergo libros
origenis ad nos fortuna transmisit, violatos esse verisimile
est, at eos potissimum, qui praeter notariorum σφάλ·
ματα, et haereticorum adulterationes, interpretum etiam
hallucinationes et perfidiam senserunt.

IV. Non par ergo et eadem est librorum omnium
auctoritas, quicunque ex Origenis incude profecti sunt.
Quemadmodum enim suspecti erant ii praecipue, et damno-
sissimis scatere erroribus, et ab. ecclesiae disciplina rece-
dere dicebantur, quos ipse per otium -secreto lucubrasset,
ac libri praecipue περὶ ἀρχῶν, in quibus dogmatum suo-
rum officinam statuerat, ut narrat Pamphilus in Apologia:
ita ad ejus sensus penitus introspiciendus, ac eruenda
dogmata, iidem nunc potissimum valere debent. In Ho—

mitiis quippe ad vulgi sese accommodavit captum, nce

¹) Vide praefationem nostram Tomo I. praefixam,
pag. 2. 3. et 4., ubi ostendimus, haereticorum adultera—
tiones scriptis origenis non nocere potuisse, ex quo au-
thentica exemplaria suorum Operum ipse ante mortem in
Caesariensi bibliotheca deposuit. ssuaeus. --- Cfr. Pro-

legomena Tum. ed. nostrae XXlV. praefigenda.

