112 Perm DAffleus Huzm

menso lioc ergo lucubrationum numero Syntactici nomen
meruit. Futurum autem praesentiens, ut immensa haec
scribendi licentia nonnullorum sibi reprehensiones con-
scisceret, multis eam excusat Tomo V. in Joann. num. 1.
2. et 4., cujus excusationis fragmenta habes Philocaliae
cap. 5.

Attamen ingenti huic librorum copiae, quam innu—
merabilem esse dicunt nonnulli, certum alii numerum as—
signarunt. Epiphanius Haer. 64. cap. 63. percrebuisse
narrat sex librorum millia ab eo fuisse conscripta. Atque
id ex se ipso refert, non e'x Methodio, ut perperam as-
severant Magdeburgenses Cent. ΙΙΙ. cap. 10. Eundem
assignant numerum Honorius Augustodunensis de script.
eccles. cap. 55., et Cedrenus in Severo, et ex Cedreno
Suidas in Origene, et Glycas Part. 3. Annal. Praeterea
Rufinus in libello de adulteratione librorum Origenis, de
Epiphanio ita loquitur: »Denique quidam ex ipsis, qui se
velut evangelizandi necessitatem per omnes gentes, et per
omnes linguas habere putat, de Origene male loquens, ¹)
sex millia librorum ejus se legisse quamplurima fratrum
multitudine audiente confessus est. « Ad ea Hieronymus,
qui se omnia Origenis habere, legisse vero quamplurima
jactabat libr. ΙΙ. Apol. cap. 4., haec reponit libri ejusdem
sexto capite: »De sex millibus autem librorum, quos ab
eo esse lectos confingis, quis credat aut te verum dicere,
aut illum potuisse mentiri? Si enim Origenes sex millia
scripsisset librorum, potuerat fieri, ut vir eruditus, et ab
infantia sacris literis institutus, pro curiositate et scientia
legisset aliena: quod vero ille non scripsit, quomodo iste
legere potuit? Numera indices librorum ejus, qui in
tertio volumine Eusebii, in quo scribit vitam Pamphili,
continentur3 et non dico sex millia, sed tertiam partem
non reperies. Habemus epistolam supradicti pontificis,

¹) Ed. Ruaei: loquendi.

