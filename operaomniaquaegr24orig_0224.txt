212 Pss‘rm Daunius Hussrn

sed scriptis etiam in gratiam discipulorum explicabat.
Meminit eorum Eusebius libr. Vl. Hist. cap. 18. Capite
vcro 24. duorum ejus de Resurrectione librorum; tum
operis περὶ ἀρχῶν, quatuor libris distincti3 item Σῐρω-
ματέων numero decem3 et capite 28. libri de Martyrio,
Ambrosio et protocteto Caesariensis ecclesiae presbytero
consecrati; et capite 33. disputationum, quas cum Beryllo
Bostrensi Origenes exercuit3 et capite 36. librorum octo
contra Celsum; et capite 39„ sermonum quorundam iis
utilium, quibus in tormentis pro Christi fide toleratis
consolatione opus esset3 et passim epistolarum. Haec de
Origenis Syntagmatis Eusebius, quae iu antecessum pro-
posuimus, fidelissimum hunc Origeniauarum rerum narra-
torem prae ceteris pro more nostro consulentes.

ll. Nunc retractemus ex his aliqua, et paulo accu-
ratius expendamus. Duo duntaxat de Resurrectione libri
ab Eusebio commemorantur. At Hieronymus apud Ru-
finum libr. Il. luvect. scripsisse narrat Origenem »de
Resurrectione libros duos, et alios de Resurrectione dia-
logos duos.« Idem Hieronymus epistol, 61. ad Pam-
mach. cap, 8. citat librum ejusdem operis quartum. At-
que hos libros Methodius ejusdem tituli opere confutavit.

ΙΙΙ. Libros Σῐρωματεῖς Origenes elimavit ad Cle-
mentis exemplum, a quo paris argumenti et inscriptionis
lucubrationes hodie superstites elaboratae sunt. Hiero-
nymus epist. 48, quae est ad Magnum Oratorem Rorna-
num: »Clemens Alexandrinae ecclesiae presbyter, meo
judicio omnium eruditissimus, octo scripsit stromatum
libros, et totidem ὑποτυπώσεων, et alium contra Gentes;
Paedagogi quoque tria volumina. Quid in illis indoctum?
Quid non e media philosophia est? Hunc imitatus Ori-
genes decem scripsit Stromateas, Christianorum et philo-
sophorum inter se sententias comparans, et omnia nostrae
religionis dogmata de Platone, et Aristotele, Numenio,

Coi-nutuque confirmans.« Hunc ipsum Hieronymum ali

