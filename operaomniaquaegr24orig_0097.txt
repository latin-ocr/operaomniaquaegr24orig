OfflGEMANORUM Lmen ΙΙ. 85

Theodorus ille, quem dixi, Ascidas‚ Justiniani consiliorum
particeps, magnaque ipsi familiaritate conjunctus. Factum
ille Eustocbii vituperabat palam, et in ipsum aulam com-
movebat. Atque hanc cogendae quintae synodi caussam
fuisse scribunt Evagrius et Nicephorus.

Xlll. Coacta Constantinopoli synodo anno 553.
multis in ea de tribus Capitulis actum est. Quae singula
huc referre quoniam non est nostri instituti3 dixisse hoc
unum sufficiat, renitente Vigilio, qui synodi celebrationi
pro viribus intercesserat, et tria Capitula denuo defen-
denda sumserat, damnata illa nihilominus suisse3 et Vigi-
lium Theodori, lbae, et Theodoreti partes tuentem per
libellum a se compositum, et Justiniano missum, quem
Constz‘tutum appellavit, et Concilio subscribere recusan-
tem, in custodiam fuisse actum; modicum eipanz‘s el
aquae fuisse suppeditatum, ut habet Anastasius in ipsius
vita, multosque episcopos ex Illyricis praecipue et Afris,
candem ob caussam sedibus fuisse dejectos, exsilio mul-
ctatos, es modis omnibus male habitos; alios ditatos mu-
neribus assensum praebuisse: sed Romanam demum eccle-
siam inter Oecumenicas‚ et legitimas synodos quintam,
vel Vigilii ipsius, vel Pelagii, aliorumque pontificum nutu
admisisse; et ab exsilio, rogatu Narsetis, revocatum cum
aliis vigilium, dum Romam repeteret, in Sicilia obiisse.
Manifestum itaque est ex Origenistarum altercationibus,
et Pelagii ac Theodori Caesariensis simultatibus et odiis
hos motus et turbas in ecclesia exstitisse. »Illud liquere
omnibus credo, inquit Liberatus Breviar. cap. 24„ per
Pelagium diaconum, et Theodorum Caesareae Cappado-
ciae episcopum hoc scandalum in ecclesiam fuisse ingres-
sum. Quod etiam publice ipse Theodorus clamitavit, se et
Pelagium vivos incendendos, per quos hoc scandalum in-
troivit in mundum.« Domitianus ipse Ancyranus Orige-
nicae doctrinae assertor, in epistola quadam ad Vigilium

Papam, Origenistarum opera factum agnoscit, ut tria Ca-

