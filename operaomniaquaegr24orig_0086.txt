74 . Pmm Dmuzus Ηυετιι

dogmata, quibus ecclesiae conturbabatur tranquillitas, de
medio tollerentur. Annuit imperator, et Antonio Asca—
lonitan0‚ et Zachariae Pellae episcopis per literas dedit
negotium, ut has profligarent haereses, et anathemati sub-
jicerent.

Ill. Sub finem sequentis anni humanis exemto Saba,
magnum in Palaestina incrementum Origenismus accepit:
hujusmodi enim castigatore expeditus Nonnus, administro
usus Leontio, non Novam solum Lauram, sed alia etiam
hujus eremi monasteria hac peste afflavit. Frustra tamen
in corrumpendo Sucaeensi asceterio conatus suos consum—
sit, artes illius exsufflante Cyriaco, admirandae virtutis
sene. Igitur ut ad monasterii hujus regimen allegere-
(ιιι-1) Petrus Alexandrinus, Origenisticae vir addictus se-
ctae, perfecit Nonnus: verum ut is doctrinam suam ex-
plicare coepit, magno statim* omnium consensu dejectus
est. Petrum alium Graecia oriundum, prioris Petri con-
similem et partiarium, eique a Nonni asseclis suffectum,
Catholici itidem abdicarunt dignitate, et Cassianum tan·
dem Scythopolitanum‚ fidei ac morum integritate floren-
tem, monasterii Sucaeensis archimandritam constituunt.
Cyrillum quoque monachum, qui Sabae vitam literis man-
davit, ad eundem Cyriacum literas serre jussit Joannes
Silentiarius, episcopus, in Sabae Laura tunc temporis de-
litescens, Origenistis infensus, quibus enixe ab eo postu·
labat, ut Nonni ac Leontii, aliorumque Origenistamm, qui
Novam Lauram insidebant, confutationem et exsilium a
Deo impetraret. Respondit Cyriacus prope esse, cum
miserrime Nonnus et Leontius essent interituri, reliqui
vero ipsorum asseclae e Nova Lam-a expellerentur. Tum
sermones hunc inter et Cyrillum de rebus Origenistarum
ultro citroque habitos fuisse narrat Simeon metaphrastes,
a quo Cyriaci vita conscripta cst. Circa hoc ipsum tem-

¹) Ed. Huetii altera male: allegaretur.

