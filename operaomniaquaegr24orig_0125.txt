Ome-‚nmmoaum Lmen 111. 113

in qua huie calumniae tuae, dum adhuc esses in Oriente,
respondet, ct apertissimum mendacium libera veritatis
fronte confutat;« et in epist, 62. ad Theophilum, cap. 2.
»Sex millia Origenis Tomos non poterat quisquam legere,
quos ille non scripsit: faciliusque credo testem hujus
sermonis, quam auctorem esse mentitum.« Negat Hiero-
nymus dixisse Epiphanium sex librorum Origenis millia a
se lecta; imo vero tot ab Origene unquam fuisse scripta
negat; quamvis id tamen percrebuisse Epiphanius asserat.

Quid sibi volunt igitur Beda in libro de sex aetati-
bus mundi, Ado Viennensis, Hermannus Contractus, Ma-
rianus scotus, et Conradus Urspergensis, cum Hieronymum
quodam loco scripsisse ajunt, quinque millia librorum
Origenis fuisse sibi perlecta? Martinus vero Polonus, et
Guido Carmelita sex millia? Quid apud hunc Guidonem
Isidorus, qui sic loquentem inducit origenem:

Condere, si credis, studui tot millia libros,
Quot legio missos ducit in arma viros?

Sane videtur id sumtum ex proxime laudato Rufini loco,
qui cum Epiphanii nomen non exhibeat, facile eum ad
Hieronymum retulerunt scriptores illi, quemadmodum ab
Erasmo deinde et Genebrardo relatus est. Quod autem
quinque librorum millia plerique notant, cum sex alii
commemorent, ex corruptis, ut sere fit, numerandi notis
ortum errorem puto. Utri autem assentiendum potius,
vel Hieronymo tot scriptos ab Origene libros perneganti»
an Epiphanio id vulgi sermone ferri asserenti, equidem
nescio. Fama quippe, futilis auctor: HieronJmi vero
inane argumentum3 nam quamvis in indicibus librorum
Origenis, quos in tertio vitae Pamphili libro Eusebius
pertexuerat, non sex mille, sed ne tertia quidem pars re-
perta sit, minime hinc efficitur non plures ab Origene
lucubratos, quam quot recensuerat Eusebius. Pars aliqua
jam interciderat; pars ipsius effugerat diligentiam: licet

enim libr. VI. Histor. cap. 32. accuratum eorum catalogum
Omen-is OPERA. Toni. XXIV. 8

