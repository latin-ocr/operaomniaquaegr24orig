Omofflmxonutu Lusita 11. 101

disputata est. Certe anuo 1522. Apologiae suae Apo-
logiam pertexere necessum habuit Met-linus. Manu scripta
illa servatur in theologicae facultatis bibliotheca, ejusque
mihi usura concessa est. Quam cur in lucem non emi-
serit auctor, equidem nescio. Tribus illa libris continetur.
Prior pro Origene, Origcnisque doctrina pugnat, et septem
conclusionibus absolvitur, quarum prima haec est: „Non
est certum et evidens, nec indubitatum, Concilium aliquod
damnasse Origenem Adamantium Leonidis martyris filium,
tanquam haereticum⁴ notorium et publicum. « Altera ita
⁵0 habet: »Dogmatizare Origenern Adamantium Leonidis
martyris filium non fuisse notorium et publicum haereti-
cnm ab ecclesia legitime congregata damnatum, nec est
haereticum, neque in fide suspectum.« Tertia est hujus-
modi: „Probabiliter affirmans origenem Adamantium
Leonidis martyris filium non fuisse auctorem omnium il-
lorum pessimorum erratorum, quae sibi imponuntur, non
derogat ecclesiasticis sanctionibus, neque summorum pon·
tificum decretis, neque sanctorum Patrum dogmatibus‚«
Quarta his verbis concepta est: »Asserere probabiliter
alteram istarum propositionum: Origenes Adamantius
Leonidis martyris filius non est, nec fuit haereticus: Ori-
genes Adamantius Leonidis martyris filius est, vel fuit
Haereticus, non est haereticum, haeresin sapiens, nec er-
roneum, a fide, aut fidei pietate alienum.« Quinta talis
est: »Asserens lianc vel illam partem probabiliter, sepo-
nere debet omnem pertinaciam, et sub conditione expressa
vel tacita affirmare alteram: alioquin periculoso discri-
mini sese committeret.« Sexta ita expressa est: »Quam-
vis praedictae propositiones non possint simul stare in
veritate, et necesse sit alteram esse vernm3 stat tamen
aliquem partem veram affirmantem non esse schismaticum,
nec de schismate suspectum.« Septima demum his verbis
absolvitur: »Christianae pietati conducibilius est, stante

tali, tantoque dubio, cum veritas in parte occulta est et

