ORIGEMANORUM LIBER 111. 251

praefatus est. Quod praemonendus fuit lector, ne mire-
tur, quomodo diversa, et parum sibi congrua membra in
unum corpus confluxerint. Singulas nunc seorsum, ac
sigillatim excutiamus.

Prima ab Origenis stilo penitus aliena est: simplex
ille est et familiaris, literam breviter exponit, tum transit
ad allegorias, et tropologia53 haec abundat schematis et
tropis, ludit in verbis, et aliter denique clauditur, quam
Homilias suas Origenes claudere solet. Nihilo magis cum
Origenis dogmatibus congruit. Docet Origenes Homilia 14.
in Luc.‚ Mariam apertis uteri claustris Christum fuisse
enixam, ut supra suo loco dictum est: contraria omnia
hac Humilia statuuntur. Plane itaque non est Origenis.
Latinum scriptorem stilus arguit. Auctorem divinet, si
quis hariolari amat. Reperitur illa in Lectionario quo-
dam veteri Bibliothecae Regiae.

At mirabilis est eorum stupor, qui secundam Homi-
liam Origeni adjudicarunt; nam praeter stilum ab Orige—
niano genio abhorrentem, et clausulam ab Origenianis di-
versam, Manichaeos et Arianos Origenis temporibus po—
steriores nominatim appellat. Filium Patri ὁμοούσιομ
esse dicit; DionysiiAreopagitae opera citat, cum Origenis
aetas hos libros nondum vidisset. Habetur haec Homilia
in manuscripto Bibliothecae Regiae Codice inter multa
Augustini Opuscula. De auctore certum nihil definire
possum.

Ne tertiam quidem Origeni deputare ausim, repu-
gnante clausula et stilo: quamvis ad Origenianum sapo-
rem propius accedat quam superiores duae; pauculas
enim quasdam allegorias habet. Primae tamen similior
est, quam secundae: adeo crebra est figuris et interroga-
tionibus. Latinum scriptorem dicas, et quidem Hiero-
nymo recentiorem. ldem csto (le quarta Humilia judi-
cium, quam exhibent quoque Lectionaria Regiae Biblio-

thecae.

