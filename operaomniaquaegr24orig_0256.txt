242 Pam DANu-:us Ηυετιι

scribit Tractat. 30. num. 49. »Exponetur autem tempore
suo in Revelatione Joannis2« et mox: »Has autem prin-
cipales expositiones atque probationes oportet fieri, cum
ipsc liber (Apocalypseos) propositus fuerit nobis ad ex·
ponendum.·‹

IV. Ceterum magna in distinguendis Origenis Homi-
liis adhibenda dijudicatio est3 alias enim meditate con-
scriptas edidit, alias ex tempore recitavit. Longe levior,
me judice, harum auctoritas3 'gravior illarum existimatio.
Quidquid extemporalium Homiliarum superest, post sexa-
gesimum aetatis suae annum pronuntiavit Origenes; actua-
rii cx ambone recitatas exceperunt: quod hactenus fieri
prohibuerat. Alias variis temporibus accuravit. Quod si
haec perspexisset Erasmus, minime profecto id ipsi de
Homiliis Origenis generatim agenti excidisset: n Eas con-
ciones non ipse scripsit, sed a notariis excipi passus est:
quod tamen negant illum esse passum ante annum, ut
ante dictum est, sexagesimum« Quasi nullas cogitate¹
conscripserit Homilias Origenes, sed omnes ex tempore
profuderit. 'Homiliae in Lucam, teste Hieronymo in
Prologo suae interpretationis, fetus est juvenilis aetatis,
et in otio quidem ac secreto conceptus, ut in publicum
deinde ederetur. continuatam ergo illic Lucae exposi-
tionem animadvertas, praeterquam in sex postremis Ho-
minis, quae ex ampliori numero videntur excerptae.
Prioribus illis triginta tribus similes sunt Homiliae in
Psalmos 36. 37. et 38„ et duae in Canticum, et novem
in Judices. Extemporales autem Homiliae, quoniam juxta
episcopi praescriptum, et designatum ab eo argumentum
ac Scripturae locum pronuntiabantur, idcirco certum hunc
ordinem neutiquam tenent3 sed in eandem saepe peri-
copam geminatae reperiuntur, praetermissis totis capiti-
bus, diligenti ceteroquin observatione, et explicatione
dignis. Hujus generis videntur esse superstites in quatuor

priores pentateuchi libros Humili-ie, et quae in librum

