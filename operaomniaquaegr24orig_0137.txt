Omezuuuonum Lmrn 111. 125

morum') correptio atque objurgatio moralem dirigat
stylum.« Quod idem in fine ejusdem Homiliae repetit.
Ab historico autem sensu ad mysticum, a mystico ad
moralem fere progreditur3 quamvis hunc ordinem per-
vertat nonnunquam, literam aliquando negligat, a morali
expositione ad mysticam quandoque transeat. Quae
quoniam supra luculenter tractavimus, haec obiter teti-
gisse sufficiat.

VII. Finem huic imponemus sectioni, adducentes
illud Ambrosii e libr. V. epist. 43. »Et si sciam, quod
nihil difficilius sit, quam de Apostoli lectione disserere,
cum ipse Origenes longe minor sit in Novo, quam in
Veteri Testamenta« Cujus rei caussas quaerenti mihi id
succurrit, aetate Origenis pluribus Commentariis, inter-
pretationibus, dissertationibus, traditionibus illustratum
fuisse Testamentum Vetus, quam Novum, cujus recondi-
tiores sententiae perpaucorum industria fuerant ad hoc
tempus investigatae3 proindeque Instrumentum Vetus tra-
ctantem Adamantium majori fuisse in luce versatum, quam
cum Novo explicando operam suam navaret. Huc accedit
antiquae legis abrogatas ceremonias et judicia enarrantem,
minore periculo in allegorias excurrisse, et destruxisse
literam, quam cum Christi decreta, et sanctiones Aposto-
lorum, dogmatum suorum novitate depravaret.

¹) Edd. Huetii: quorum correptio.

